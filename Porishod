দুই দশক পরে এভাবে দলীয় প্যাডসহ ছাত্রশিবির তাদের কেন্দ্রীয় কার্যকরী পরিষদ ও সেক্রেটারিয়েট কমিটি ঘোষণা দিল। তারা মূলত চরম রাষ্ট্রীয় নিপীড়নের মুখোমুখি হওয়ার কারণে নিরাপত্তাহীনতার শঙ্কায় দীর্ঘদিন এটা থেকে বিরত ছিল। 

বাংলাদেশ ইসলামী ছাত্রশিবির-এর সংবিধান অনুযায়ী সদস্যদের প্রত্যক্ষ ভোটে ২০২৫ সেশনের জন্য ৪৬ জন কার্যকরী পরিষদের সদস্য হিসেবে নির্বাচিত হন। কেন্দ্রীয় সভাপতি জাহিদুল ইসলাম নির্বাচিত কার্যকরী পরিষদ সদস্যদের সাথে পরামর্শ করে ১৪ জনকে কার্যকরী পরিষদের সদস্য হিসেবে মনোনয়ন প্রদান করেন। পরবর্তীতে তিনি কার্যকরী পরিষদের পরামর্শক্রমে কেন্দ্রীয় সেক্রেটারিয়েট গঠন সম্পন্ন করেন।
