ভারতীয় গোয়েন্দা সংস্থার সাথে জেনারেল আজিজের সখ্যতা ছিলো বেশ ঘনিষ্ঠ, তাদের পরামর্শেই বৈদেশিক অভিবাসন নীতি বাতিল করে প্রায় ২০০'র অধিক সামরিক কর্মকর্তাকে সামরিক বাহিনীর চাকরী ত্যাগে বাধ্য করেন আজিজ। এছাড়াও বাংলাদেশ সশস্ত্র বাহিনীতে ভারতের মতো সিডিএস বা চিফ অব ডিফেন্স স্টাফ প্রথা শুরু করতে আজিজ ও তার ভারতীয় বন্ধুরা হাসিনাকে প্রায় রাজি করিয়ে ফেলেছিলো। যদি তা বাস্তবায়ন হতো তাহলে, জেনারেল আজিজ বাংলাদেশের প্রথম চিফ অব ডিফেন্স স্টাফ হিসেবে আবির্ভূত হতেন। যা তিন বাহিনীর প্রধান হিসেবে বিবেচনা করা হয় এবং তিনি হয়ে যেতেন প্রতিরক্ষা মন্ত্রীর (প্রধানমন্ত্রী) সামরিক উপদেষ্টা। 

কিন্তু অল দ্যা প্রাইম মিনিস্টার্স মেন প্রচারের পর সেসব পরিকল্পনা ভেস্তে যায়। যা আজিজ ও ভারতীয়দের চরমভাবে হতাশ করে। 
এই প্রতিবেদনটি প্রকাশের পর বেশ কয়েকবার বুদাপেস্টে অবস্থিত ভারতীয় হাইকমিশন আমার সাথে যোগাযোগ করে এবং তাদের সাথে দেখা করার অনুরোধ জানায়। কমপক্ষে তিনটি দেশের গোয়েন্দা সংস্থা আমার গতিবিধি পর্যবেক্ষণ শুরু করে।

আমার ও আমার পরিবারের নিরাপত্তা নিশ্চিত করতে আল-জাজিরা কর্তৃপক্ষ আমাদের যুক্তরাজ্যে স্থানান্তর করে। নিজ ব্যবসা-সবকিছু ছেড়ে আমাকে বেছে নিতে হয় নতুন এক জীবন। আমার বাচ্চাদের ও স্ত্রী'কে তাদের স্কুল পরিবর্তন, বন্ধুদের হারিয়ে ফেলা সহ অনেক পরিবর্তন মেনে নিতে হয়।

- জুলকারনাইন সায়ের
